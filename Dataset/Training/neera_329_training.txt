Per terminare citerò la curiosa preoccupazione di una femminista la quale ha testè proposto l’abolizione della parola _mademoiselle_ e reclama per tutte le donne indistintamente l’appellativo di _madame_. Dove non giungerà, o mio Dio, la frenesia dell’uguaglianza?... Intanto però teniam conto che la donna nasce _mademoiselle_ e che, per essere logica, una vera femminista non dovrebbe dare nessuna importanza alla trasformazione in _madame_.