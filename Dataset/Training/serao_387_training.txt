Finalmente quello _sotto_ si risolveva a lasciare il _posto_ e la stanza da pranzo: allora si schiudevano le porte, gli armadi, si scostavano le sedie, le scrivanie, e i _nascosti_ fuggivano, al _posto_, strillando la loro vittoria. Mentre quello _sotto_ ne perseguitava uno, invano, gli altri sbucavano da tutte le parti, gridando, felici di non essere stati presi, correndo al _posto_.