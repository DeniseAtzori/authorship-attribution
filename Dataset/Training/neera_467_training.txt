  Che quelle parole “lunga separazione„ non vi spaventino troppo.   Tutto è relativo, e non vedo perchè l'anno venturo, in questa   medesima stagione non potrei fare una corsa in Italia. Voi che   avete la fantasia molto fervida potete fin d'ora immaginarvi lo   squillo del campanello e l'apparizione dell'esule sulla soglia del   vostro salotto, magari del vostro terrazzo coperto di glicini. E   forse non vi troverò sola, _Lui_ o _Lei_, sarà sui vostri ginocchi.