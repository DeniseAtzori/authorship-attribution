Meglio. Datemi presto notizie della vostra salute   che desidero e vi auguro buona sotto tutti i rapporti; ma siate   calma. Non avete mai temuto i sospetti, eppure essi potrebbero   nascere quandochessia da un contegno imprudente. Siate cauta. Come   vedete sorveglio anche da lontano la vostra felicità; essa non può   fondarsi, specialmente per la donna, che in una grande normalità di   condotta e di ambiente.