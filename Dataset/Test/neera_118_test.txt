Avevo pianto tanto quando erano morti mio padre e mia madre, eppure sapevo che dovevano morire; _ma Lui perchè aveva fatto questo?_ Ecco, pronunciavo anch'io parole più grandi delle altre, come certe parole che Lui pronunciava, dandomi la visione di un mondo superiore. Egli non mi aveva creduta degna di seguirlo per quella via. Non mi aveva amata; ah! sopratutto non mi aveva amata mentre io fidavo tanto in lui!