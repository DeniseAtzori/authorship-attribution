Accettai questa promessa, e poco dopo lasciai Fulvia colla profonda convinzione che i miei sospetti non mi avevano ingannato;--ed infatti, cosa mai potevano essere le confidenze _pi√π facili a scrivere che a dirsi_, se non un amore colpevole, il solo di cui una donna che conosce il mondo possa arrossire?--Se v'ha sotto il sole un uomo nato nell'anno di grazia mille ottocento quarantacinque, il quale possa dire in coscienza che in pari circostanze avrebbe pensato altrimenti, lo autorizzo a gettarmi la pietra; pronto a riceverla nella testa.